## کتاب نیرو و حرکت - نعمت‌الله گلستانیان
### سرآغاز - Introduction
- **نیرو** همان هُل دادن، کشیدن و چرخاندن است، که حرکت اشیا را تندتر یا کندتر می‌کند و جهت حرکت و شکل اشیا را تغییر می‌دهد. دوچرخه سوار با فشار دادن به رکاب های دوچرخه، چرخ‌ها را به حرکت در می‌آورد. در اثر وارد کردن نیرو، پرندگان کرم‌ها را از سوراخ‌ها بیرون می‌کشند و نانواها خمیرهای گلوله شده را پهن می‌کنند. نیروی موتور خودرو، چرخ‌ها را می‌چرخاند و به خودرو شتاب می‌دهد و نیروی اصطکاک ترمز، حرکت خودرو را کند می‌کند
- **نیروی گرانشی**، اشیا را به سمت **زمین** می‌کشد. **نیروی مرکزگرا** سبب می‌شود که سیاره‌ها و ماهواره‌ها روی مدار حرکت خود گردش کنند و در ماشین لباس‌شویی، آب از لباس‌های خیس خارج شود. **نیروهای چرخش‌دهنده**، محورهای موتورها و ماشین‌ها و نیز دستۀ درها را می‌چرخانند و پیچ‌ها را سفت می‌کنند. نیروها همیشه در همه جا حضور دارند، حتی در هنگامی که به ظاهر روی اشیا هیچ اثری از نیرو مشاهده نمی‌شود. به عنوان مثال، یک ترازوی در حال تعادل هیچ حرکتی ندارد زیرا دو نیروی چرخش‌دهندۀ یکسان وارد شده به دو طرف، ترازو را به حالت تعادل نگه می‌دارند
- *در هنگام جابه‌جا شدن نیرو،* **کار** *انجام می‌شود* و انرژی را از صورتی به صورت دیگر تغییر می‌دهد. شخصی که کتابی را بلند می‌کند و آن را در طبقه‌بندی کتابخانه می‌گذارد، در حین حرکت دادن کتاب، ماهیچه‌هایش کار می‌کنند. در هنگام حرکت کتاب، **انرژی شیمیایی** حاصل از خوردن غذا توسط شخص به **انرژی پتانسیل** تبدیل می‌شود. هرچه آهنگ انجام‌دادن کار بیشتر باشد، شخص کار را با **توان** بیشتری انجام می‌دهد. **نیرو**، **کار** و **انرژی** *کمیت‌هایی هستند که اشیا در جهان با آن‌ها درگیرند.*
### فصل اول - نیروها و حرکت - Forces and Movement
- نیرو هُل دادن یا کشیدن است که سبب تند شدن حرکت، کند شدن حرکت، یا تغییر کردن شکل اشیا می‌شود. نیروها می‌توانند در راستای حرکت، کار انجام دهند و بر خلاف جهت یکدیگر اثر کنند.
#### 1. مفهوم نیرو
- ایزاک نیوتن<sup>1</sup>، 1642-1727 میلادی
- **نیرو**: هل دادن، یا فشار دادن جسمی به جسم دیگر است.
- نیرو عاملی است که می‌تواند یک شئ را به حرکت وادارد، حرکتش را کُند کند، راستای حرکتش را تغییر دهد، یا شکلش را عوض کند.
- **علامت نیرو** در فیزیک: `F` 
- **یکای نیرو**: نیوتن، `N`
#### 2. انواع نیرو
- نیرو ناشی از برهم کنش دو جسم، یا جسم و محیطش است و همیشه به صورت **زوج**<sup>2</sup> وجود دارند
##### 1. نیروهای تماسی
- به صورت **کششی** یا **فشاری**
##### 2. نیروهای کنش از دور
- بدون واسطۀ **ظاهری** مادی
- مثل جاذبۀ **گرانشی** یا جاذبۀ **الکتریکی**

| نیروهای تماسی                                                    | نیروهای کنش از دور     |
| ---------------------------------------------------------------- | ---------------------- |
| نیروی کشسانی فنر                                                 | نیروی گرانشی بین اجسام |
| نیروی کشش نخ                                                     | نیروی الکتریکی         |
| نیروهای ناشی از فشار سیالات                                      | نیروی مغناطیسی         |
| نیروی مقاومت سیالات<sup>3</sup>                                  |                        |
| نیروی اصطکاک میان دو جسم                                         |                        |
| نیروی عمودی وارد بر جسم از سوی سطح اتکا                          |                        |
| نیروی فشاری وارد بر سطح از سوی جسم متکی                          |                        |
| نیروی شناوری وارد بر اجسام شناور یا فرورو در شاره‌ها<sup>4</sup> |                        |

#### 3. قانون‌های نیرو
- هر نیرو، قانون خودش را دارد
##### 1. نیروی کشش فنر
- رابرت هوک<sup>5</sup>: 1635-1703 میلادی
- در **جابجایی‌های کوچک** که در حد توان فنر است
- تناسب نیروی بازگردانندۀ فنر، یا کشش فنر، با جابجایی فنر نسبت به موضع تعادل: 
$$F^{N} = -k^{\frac{N}{m}}x^{m}$$
- $F$: نیروی کشش فنر
- $k$: ثابت فنر
- $x$: جابجایی نسبت به حالت تعادل
- ثابت فنر با **مساحت مقطع** فنر نسبت **مستقیم** و با **طول نخستین** فنر نسبت **معکوس** دارد
- وجود **علامت منها** در معادلۀ بالا به خاطر **مخالف** بودن جهت جابجایی و نیروی `F` است
- این قانون اساس کار نیروسنج‌ها و ترازوهای فنری را تشکیل می‌دهد
##### 2. نیروی جاذبۀ گرانشی
- توسط نیوتن در سال 1665 میلادی، 1044 شمسی
- قانون **گرانش جهانی** نیوتن:
$$F = G \frac{m_{1} m_{2}}{r^2}$$
- $F$: نیروی جاذبۀ میان دو جسم
- $G = 6.67 × 10^{-11} \frac{Nm^2}{kg^2}$: ثابت گرانش
- $m_{1}, m_{2}$: جرم دو جسم
- $r$: فاصلۀ بین گرانیگاه‌های<sup>6</sup> دو جسم

#### 4. نیروهای بنیادی طبیعت
- تقسیم بندی با توجه به منشأ نیروها
##### 1. نیروهای گرانشی
- **ضعیف‌تر** از سایر نیروهای بنیادی
- فاصلۀ اثر **نامحدود**
- نیروی **بلندبرد**
- مانند نیروی **وزن** یک جسم
##### 2. نیروهای الکترومغناطیسی
- نیروهایی که منشأ آن **ذرات باردار** تشکیل دهندۀ ماده است
- مانند نیروهای **تماسی** و **بین مولکولی**
##### 3. نیروهای هسته‌ای ضعیف
- فاصلۀ تأثیر در حدود اتم
- نیرویی که باعث **واپاشی** هسته‌ای می‌شود
##### 4. نیروهای هسته‌ای قوی
- مسئول پیوند دادن **ذرات هستۀ اتم**
- فاصلۀ اثر در حدود هستۀ اتم
#### 5. کمیت‌های فیزیکی
- پایه‌های دانش فیزیک هستند و برای بیان کردن قانون‌های فیزیک از آنها استفاده می‌شود
- **کمیت فیزیکی**: چیزی که قابل اندازه‌گیری باشد و برای توصیف کمّی پدیده‌های فیزیک به کار رود
- مانند: جرم، دما، فشار، مقاومت الکتریکی، نیرو، زمان و . . . 
- کمیت‌های فیزیکی از نظر ماهیت به دو دستۀ نرده‌ای یا **اسکالر**<sup>7</sup> و **برداری**<sup>8</sup> تقسیم می‌شوند
  (البته دسته‌های دیگری مثل تانسوری و . . . نیز وجود دارند)
##### 1. کمیت اسکالر
- کمیت‌هایی که با **یک عدد و یک واحد**، تمام اطلاعات را بیان کند
- مثل: جرم، زمان،حجم، چگالی، فشار، کار، انرژی، دما و  . . .
- کمیت اسکالر فقط با عدد و یکای مناسب مشخص می‌شود، جهت ندارد و در موقع ترکیب شدن از **قواعد معمولی جبری** پیروی می‌کند.
##### 2. کمیت برداری
- کمیت‌هایی که بجز بزرگی، **جهت** آن‌ها نیز مهم است که معین باشد
- مثل: نیرو، جابه‌جایی، سرعت، میدان الکتریکی و . . .
- کمیت برداری کمیتی است که با دو مشخصۀ **بزرگی** و **جهت** معین می‌شود و از قواعد **جمع برداری** پیروی می‌کند
#### 6. حرکت
- همه چیز در این کائنات در حال حرکت است
- با توجه به **مرجعی** که انتخاب می‌کنیم، **ساکن** یا **متحرک** بودن اجسام دیگر تعیین می‌شود
- هرگاه فاصلۀ شیئی نسبت به نقطۀ مرجع انتخابی، بر حسب زمان تغییر کند، گوییم که شئ نسب به مرجع در حال حرکت است
- مطالعۀ حرکت: **حرکت شناسی**، **سینماتیک**<sup>9</sup>
##### 1. مسیر حرکت
- مسیر حرکت یک متحرک خط **راست** یا **خمیده‌ای** است که از به هم پیوستن نقاط محل عبور متحرک به دست می‌آید و آن را با `d` نمایش می‌دهند
##### 2. مکان حرکت
- **برداری** که ابتدای آن **مبدأ** یا نقطۀ مرجع حرکت و **انتهای** آن محل شئ متحرک است
- در **حرکت راست خط**، مکان متحرک با `x` نمایش داده می‌شود
- تغییرات `x` بر حسب `t` را نمودار **مکان-زمان** می‌نامند
##### 3. جابه‌جایی
- جابه‌جایی یک متحرک در بین دو نقطه برابر با **تفاضل بردار مکان پایانی و بردار مکان آغازی** حرکت است
#### 7. سرعت
- کمیتی برداری است
##### 1. سرعت لحظه‌ای
- سرعت لحظه‌ای: آهنگ تغییر مکان شئ نسبت به زمان در آن لحظه
- نماد: `v`
- سرعت لحظه‌ای برابر است با **شیب خط مماس** بر نمودار مکان-زمان در زمان `t`
##### 2. سرعت متوسط
- نسبت تغییرات جابه‌جایی به تغییرات زمان
- سرعت متوسط یک جسم برابر است با **شیب خط راستی** که بر روی نمودار مکان-زمان، **نقاط آغازی و پایانی** حرکت را به هم وصل کند
- **حرکت مستقیم الخط یکنواخت**: حرکتی که جسم تغییرات سرعت ندارد، حرکت **بی‌شتاب**
$$\bar{v} = \frac{x_{2} - x_{1}}{t_{2} - t_{1}} = \frac{\Delta x}{\Delta t}$$
##### 3. یکای سرعت
- استاندارد: m/s
- در زندگی روزمره: km/h
- $1m/s = 3.6 km/h$
##### 4. سرعت متوسط و تندی متوسط
- سرعت: برداری و جهت دار، مثبت و منفی
- تندی: اسکالر، فقط مثبت
- **تندی متوسط بیانگر سرعت متوسط نیست**
- **سرعت متوسط**: کمیتی برداری که آهنگ زمانی بردار جابه‌جایی را در بازۀ زمانی معین نشان می‌دهد
- **تندی متوسط**: کمیتی اسکالر که نشانگر متوسط آهنگ زمانی مسافت کل پیموده شده در زمان سپری شده است
- رابطۀ تندی متوسط:
$$\bar{s} = \frac{d}{t}$$
- $\bar{s}$: تندی متوسط
- $d$: مسافت کل
- $t$: زمان کل

#### 8. شتاب
- شتاب از **تغییر** کردن **بزرگی** یا **جهت** سرعت ناشی می‌شود پس **شتاب کمیتی برداری است**
##### 1. شتاب لحظه‌ای
- **شتاب لحظه‌ای**: آهنگ تغییر سرعت جسم نسبت به زمان در آن لحظه
- نماد: `a`
- شتاب لحظه‌ای برابر است با **شیب خط مماس** بر نمودار سرعت-زمان در زمان `t`
##### 2. شتاب متوسط
- شتاب متوسط: نسبت تغییرات سرعت در بازۀ زمانی مشخص
$$\bar{a} = \frac{v_{2} - v_{1}}{t_{2} - t_{1}} = \frac{\Delta v}{\Delta t}$$
- سرعت در حال افزایش = شتاب مثبت = تند شونده = شتاب همسو با سرعت
- سرعت در حال کاهش = شتاب منفی = کند شونده = شتاب ناهمسو با سرعت
##### 3. حرکت راست‌خط با شتاب ثابت
- یکای شتاب: $m/s^2$
- شتاب ثابت گرانشی زمین: $g= 9.8 m/s^2$
- اگر **شیب** خطوط مماس بر نمودار مکان-زمان، **ثابت** باشد، حرکت **بدون** **شتاب** است
- اگر **شیب** خطوط مماس بر نمودار مکان-زمان، در حال **افزایش** باشد، حرکت با شتاب **مثبت** است
- اگر **شیب** خطوط مماس بر نموداز مکان-زمان، در حال کاهش باشد، حرکت با شتاب **منفی** است
#### 9. نیرو و شتاب
- بررسی حرکت اجسام همراه با نیرو که به آن پویایی شناسی یا دینامیک<sup>10</sup> می‌گوییم
- ارتباط میان نیرو و شتاب اولین بار توسط نیوتن
- پایۀ مکانیک نیوتنی (مکانیک کلاسیک)، شامل سه قانون دربارۀ حرکت است
- شتاب: اثر نیرو و رابط سینماتیک و دینامیک
- با افزایش نیروی وارد بر یک جسم، شتاب آن نیز افزایش می‌یابد
$$\vec{F} = m \vec{a}$$
- $\vec{F}$: نیرو
- $m$: جرم
- $\vec{a}$: شتاب
- ***وزن یک جسم:***
- طبق معادلاتی که از قبل داریم:
$$F = G \frac{m M_{e}}{R^2}$$
$$F = ma$$
- پس نتیجه می‌گیریم: 
$$a = g = G \frac{M_{e}}{R^2}$$
- پس **نیروی وزن** یک جسم برابر است با: 
$$F = mg \xrightarrow{F = W} W = mg$$
- وزن یک جسم برابر است با مقدار **نیروی جاذبه‌ای** که از طرف زمین به جسم وارد می‌شود
- نکته: $\frac{m}{s^2} = \frac{N}{kg}$
- حرکت بی‌شتاب: حرکتی که برآیند نیروها در آن صفر باشد و با توجه به معادلۀ $F = ma$، حرکت بدون شتاب خواهد بود. مانند چتر بازی که به **سرعت حد**<sup>11</sup> خود در هوا رسیده است
- نکته: شتاب در حال کاهش با شتاب منفی متفاوت است.
#### 10. اندازه‌گیری نیرو
- با توجه به فرمول نیروی فنر ($F = -kx$) می‌توان وسیله‌ای ساخت که نیرو را اندازه‌گیری کند مانند **نیروسنج** یا **ترازوی فنری**
- میزان افزایش طول فنر با نیروی وارد شده متناسب است.
- در برخی از ترازوها از موادی با **اثر پیزوالکتریک**<sup>12</sup> استفاده می‌شود
  با اندازه‌گیری **اختلاف پتانسیل** ایجاد شده بین دو سر ماده‌ای که خاصیت **پیزوالکتریسیته**<sup>13</sup> دارد، نیرو را اندازه‌گیری می‌کنند
#### 11. زوج نیروها و نیروهای کنش-واکنش
- تمام نیروها زوج و به یک اندازه هستند اما بر روی دو جسم متفاوت اثر می‌کنند
  و ممکن است اثر آن‌ها متفاوت به چشم بیاید.
  مثلا گلوله‌ای که در حال سقوط است، زمین با نیروی `W` آن را به طرف خود می‌کشد ولی گلوله هم به اندازۀ `'w` زمین را به طرف خودش می‌کشد
- نیروها همیشه به صورت زوج وجود دارند و هر یک به دو جسم در ارتباط با هم وارد می‌شوند
- **شرط** شناختن نیروی کنش و واکنش، **حذف** یکی از آن‌ها است
#### 12. ترکیب نیروها
- **برآیند نیروها**: تصور حاصل اثر چند نیرو به صورت یک تک نیرو
#### 13. خواص نیروها
##### 1. نیرو می‌تواند اجسام را تغییر شکل بدهد
- مثل شوت کردن توپ فوتبال
- یا سفالگری
- یا بریدن کاغذ و . . .
##### 2. نیرو می‌تواند با نیروی دیگری ترازمند شود
- نیروها می‌توانند با یکدیگر خنثی شوند
- مانند الاکلنگ ساکن، پل، و . . .
##### 3. نیرو می‌تواند سبب چرخش یک جسم شود
- مثلا بازکردن درِ اتاق
- یا رکاب زدن
- یا چرخش توربین‌ها و . . .
##### 4. جابه‌جاشدن نیرو سبب انجام دادن کار می‌شود
- نیرویی که باعث جابه‌جا شدن جسمی شود **کار** انجام می‌دهد
- **کار: برگرداندن صورتی از انرژی به صورت دیگر**


---
1. Isaac Newton
2. قانون سوم نیوتن، عمل و عکس العمل
3. نیروی مقاومت سیالات، نیرویی است که توسط یک سیال (مایع یا گاز) بر جسمی که در آن حرکت می‌کند، در خلاف جهت حرکت جسم وارد می‌شود
4. نام دیگر سیالات که شامل مایعات و گازها می‌شود
5. Robert Hooke
6. مرکز ثقل
7. scalar quantity
8. vector quantity
9. Kinematics
10. Dynamics
11. سرعت حد، حداکثر سرعتی است که یک جسم می‌تواند با آن در یک سیال سقوط کند 
12. piezoelectric effect: اثری که هرگاه ماده‌ای که خاصیت پیزوالکتریسیته دارد را تحت فشار یا کشش قرار دهیم، سطحش باردار می‌شود و یک اختلاف پیتانسیل الکتریکی به‌وجود می‌آید
13. piezoelectricity
---
### فصل دوم - انرژی پتانسیل و جنبشی - Potential and Kinetic Energy
- انرژی پتانسیل، انرژی ذخیره شده در یک شیئ به سبب مکان یا حالت آن است و انرژی جنبشی از سرعت یک شیئ ناشی می‌شود
#### 1. مقدمه
- هر شئ محرک، **انرژی جنبشی** دارد
- اشیا ساکن هم انرژی دارند که به محل آن‌ها نسبت به **موضع تعادلشان** بستگی دارد که **انرژی پتانسیل** نام دارد
#### 2. انرژی پتانسیل
- هر دستگاهی که متشکل از ذراتی باشد که به هر نوعی **بر یکدیگر کنش** (عمل یا نیرو یا هر فعالیت دیگری) داشته باشند، دارای **انرژی پتانسیل** است.
- بنابراین، انرژی پتانسیل **یک ذرۀ تنها** و فارغ از تأثیر هرگونه ذره یا ذرات دیگر، **مفهومی ندارد**
- انرژی پتانسیل یک دستگاه، به منظور توانایی انجام کار توسط دستگاه است
- چون انرژی پتانسیل به وضعیت ذرات به هم بستگی دارد پس می‌توان آن را **انرژی مکانی** یا **انرژی پیکربندی** نیز نامگذاری کرد
- انرژی پتانسیل در میانۀ سدۀ 19 میلادی توسط ویلیام رانکین<sup>1</sup> (1820-1872) پیشنهاد شد.
#### 3. انرژی پتانسیل گرانشی
- اشیایی که توانایی فروافتادن به زمین را دارند، انرژی پتانسیل گرانشی دارند
- هنگام رسیدن یک جسم به سطح زمین، تمام انرژی پتانسیل گرانشی آن به انرژی جنبشی تبدیل می‌شود.
- انرژی پتانسیل گرانشی یک جسم = کار انجام شده برای بالا بردن آن جسم
$$U_{g} = mgh$$
- $U_{g}:$ انرژی پتانسیل گرانشی
- $m:$ جرم
- $g:$ شتاب گرانش
- $h:$ ارتفاع
- نکته: $J = N.m = \frac{kg.m^2}{s^2}$
- برای داشتن انرژی پتانسیل، باید یک **مرجع انرژی پتانسیل** با انرژی پتانسیل **صفر** انتخاب کنیم
- مثلا در آونگی که نوسان می‌کند، مرجع انرژی پتانسیل، پایین‌ترین نقطۀ نسیر نوسان است
#### 4. انرژی پتانسیل کشسانی
- هرگاه به یک فنر نیرو وارد کنیم، در برابر نیروی کشش به وجود آمده در فنر کار انجام داده‌ایم و این **کار** به صورت **انرژی پتانسیل کشسانی** در فنر ذخیره می‌شود.
- انرژی پتانسیل یک فنر که از حالت تعادل به اندازۀ $x$ جابه‌جا شده، از معادلۀ زیر بدست می‌آید:
$$U_{s} = \frac{1}{2} k x^2$$
- $U_{s} :$ انرژی پتانسیل فنر
- $k :$ ثابت فنر
- $x :$ جابه‌جایی فنر نسبت به حالت تعادل
- نحوۀ کار ساعت مکانیکی با استفاده از یک فنر است که انرژی پتانسیل کشسانی دارد
#### 5. انرژی جنبشی
- انرژی جنبشی به **سرعت** و **جرم** جسم بستگی دارد
- در سرعت‌های یکسان، آن جسمی که جرم بیشتری دارد، انرژی بیشتری دارد
- انرژی جنبشی یک جسم از معادلۀ زیر بدست می‌آید: 
$$K = \frac{1}{2} m v^2$$
- $K:$ انرژی جنبشی
- $m:$ جرم جسم
- $v:$ سرعت جسم
#### 6. تبدیل انرژی
- یک خودروی 1000 کیلوگرمی که با سرعت 30 متر بر ثانیه حرکت می‌کند دارای 450,000 ژول انرژی جنبشی است
- انرژی احتراق سوخت در موتور $\leftarrow$ انرژی جنبشی خودرو
- انرژی جنبشی خودرو $\leftarrow$ تبدیل به انرژی پتانسیل گرانشی در بالا رفتن از ارتفاع
- انرژی پتانسیل گرانشی $\leftarrow$ ترمز زدن و تبدیل به انرژی گرمایی
#### 7. انرژی مکانیکی
- نوعی از انرژی که می‌تواند به طور مستقیم به صورت کار ظاهر شود
- **انرژی مکانیکی** یک دستگاه برابر **مجموع انرژی جنبشی و پتانسیل** آن است. پس: 
$$E = K + U$$
- $E:$ انرژی مکانیکی
- $K:$ انرژی جنبشی
- $U:$ انرژی پتانسیل
- با توجه به نکتۀ تبدیل انرژی‌ها به یکدیگر داریم: 
$$E = K_{max} = U_{max}$$
- $K_{max}:$ بیشینۀ انرژی جنبشی
- $U_{max}:$ بیشینۀ انرژی پتانسیل
- یعنی انرژی مکانیکی یک دستگاه برابر بیشینۀ هر کدام از صورت‌های انرژی دستگاه است
- به عبارت دیگر، هرگاه یکی از انرژی‌ها زیاد شود، انرژی دیگر کاهش می‌یابد و برعکس
- **قانون پایستگی انرژی مکانیکی**: اگر هیچگونه نیروی تلف‌کننده‌ای به دستگاه وارد نشود، **انرژی مکانیکی دستگاه همواره ثابت می‌ماند** (نتیجه‌ای از قانون کلی پایستگی انرژی)
- پایسته بودن یک کمیت فیزیکیِ وابسته به یک دستگاه منزوی، به معنی تغییر نکردن مقدار آن کمیت در حین تحول دستگاه است

---
1. William Rankine
---
### فصل سوم - کار و انرژی - Work and Energy
- **کار** هنگامی انجام می‌شود که یک نیرو، در حال پیمودن مسافتی، در راستای خود جابه‌جا شود. **انرژی**، به معنی توانایی برای انجام دادن کار است. **توان**، آهنگ زمانی انجام شدن کار توسط انرژی تبدیلی است.
#### 1. ارتباط کار با انرژی
- دستگاه‌ها در هنگام تبدیل شدن انرژی از صورتی به صورت دیگر کار انجام می‌دهند.
- در برخی از تبدیلات انرژی، انرژی نیرویی به وجود می‌آورد که عامل انجام دهندۀ کار است
#### 2. قانون‌های ترمودینامیک
- **ترمودینامیک**: دانش مطالعۀ انرژی و راه‌های تبدیل آن‌ها به یکدیگر
##### 1. قانون اول ترمودینامیک
- **قانون پایستگی انرژی**: انرژی کل موجود در جهان ثابت است و از صورتی به صورت دیگر تبدیل می‌شود
- ماشین‌ها، مبدل و واگردانگر انرژی هستند.
##### 2. قانون دوم ترمودینامیک
- همۀ فرآیندهای طبیعی، کمیتی به نام **آنتروپی**<sup>1</sup> را افزایش می‌دهند که معیاری از بی‌نظمی جهان است
- یکی از نتایج قانون دوم این است که گرما از جای با دمای بالا به سمت با دمای پایین حرکت می‌کند
- پس گرمای متمرکز شده در جسم داغ، پخش شده و آنتروپی را افزایش می‌دهد
##### قانون سوم ترمودینامیک
- دمای اشیا، مقداره کمینه‌ای دارد که **صفر مطلق** نامیده می‌شود
- این دما کمترین میزان انرژی را دارد و کمتر از آن ممکن نیست
- دستیابی به دمای صفر مطلق ناممکن است چون هر جسمی که در آن دما باشد، بی‌درنگ از اجسام پیرامون خود انرژی جذب می‌کند.
- ویلیام کلوین<sup>2</sup> (1824-1907) کسی بود که قانون دوم ترمودینامیک را فرمول‌بندی کرد و مفهوم صفر مطلق را ارائه داد و **مقیاس دمایی کلوین** را بنا نهاد
#### 3. تلف شدن گرما در ماشین‌ها
- در ماشین‌ها، مقداری از انرژی به صورت گرما، تلف شده و کار مفیدی انجام نمی‌دهد.
#### 4. یکاهای کار و انرژی
- کار و انرژی، بر حسب ژول (با نماد `J`) اندازه‌گیری می‌شوند
#### 5. انجام دادن کار با استفاده از سوخت دیزل
در بسیاری از ماشین‌ها مثل ماشین‌های حفاری یا بیل مکانیکی و . . . درصد بسیار کمی از انرژی سوخت، برای کار مورد نیاز مصرف می‌شود و بقیه (~ %75) به صورت گرما آزاد می‌شود
#### 6. نیرو و کار
- کار هنگامی انجام می‌شود که یک نیرو در راستای خود جابه‌جا شود
- هرگاه نیروی یک نیوتنی (1N) در طی مسافت یک متر (1m) جابه‌جا شود، یک ژول (1J) کار انجام شده است
- در ساده‌ترین حالت، در صورتی که نیرو ثابت باشد، کار انجام شده روی یک جسم برابر است با: 
$$W = Fd$$
- $W:$ کار انجام شده بر حسب ژول
- $F:$ نیرو
- $d:$ جابه‌جایی
- نکته: **کار** کمیتی **اسکالر** است
- کار انجام شده توسط نیروی ثابت برابر با حاصل ضرب جابه‌جایی در تصویر نیرو در راستای جابه‌جایی است: 
$$W = Fd \cos \theta$$
- $\theta :$ زاویۀ بین بردارهای نیرو و جابه‌جایی
#### 7. کار انجام شده توسط نیروی وزن اجسام
$$F_{W} = mg$$
$$W = mgh$$
##### 1. کار صفر
- هنگامی که جسمی در راستای عمود بر نیروی وزن حرکت کند، **کار نیروی وزن** $0$ است چون:
$$\cos 90 \degree = 0$$

##### 2. کار منفی
- هنگامی که جسمی در راستای مخالف بر نیروی وزن حرکت کند، **کار نیروی وزن** منفی است چون:
$$\cos 180 \degree = -1$$
- در کار منفی، حرکت کند شونده، سرعت در حال کاهش و انرژی جنبشی در حال کاهش یافتن است
- کار نیروی **اصطکاک** و هر گونه نیروی **مقاوم** دیگر، نمونه‌ای از کار منفی است
##### 3. کار مثبت
- هنگامی که جسمی در راستای موافق بر نیروی وزن حرکت کند، **کار نیروی وزن** مثبت است چون:
$$\cos 0 \degree = 1$$
- در کار مثبت، حرکت تند شونده، سرعت در حال افزایش و انرژی جنبشی در حال افزایش یافتن است
#### 8. توان
- گاهی اوقات، **کار** به صورت **کند** تا **تند** صورت می‌گیرد
- **توان** یک دستگاه عبارت است از **آهنگ زمانی انجام دادن کار**، یا آهنگ زمانی مبادلۀ انرژی توسط دستگاه
- یکای توان: وات (`W`)
- **یک وات** برابر انجام **یک ژول** کار در **یک ثانیه** است
$$P = \frac{W}{t}$$
- $P:$ توان دستگاه بر حسب ژول بر ثانیه یا وات ($J/s = W$)
- $W:$ کار انجام شده
- $t:$ زمان
- توان بیشتر برای مقایسۀ ماشین‌ها مناسب است نه انسان

---
1. Entropy
2. William Thomson Kelvin
---
### فصل چهارم - تکانۀ خطی - Linear Momentum
- تکانۀ خطی یک جسم برابر با حاصل ضرب جرم در سرعت جسم است. تکانۀ خطی در سه قانون نیوتن دربارۀ حرکت نقشی اساسی دارد.
#### 1. مفهوم تکانۀ خطی
- در مطالعۀ برخورد اجسام به یکدیگر، **تکانۀ خطی** یا **اندازۀ حرکت خطی** یک مفهوم مهم است
- 300 سال پیش، نیوتن، با استفاده از کلمات تکانه و لَختی، مکانیک نیوتنی را بنا نهاد
- سه قانون نیوتن، اثر نیروها بر روی اشیا را توصیف می‌کنند اما در سرعت‌های نزدیک به نور، نظریۀ نسبیت آلبرت اینشتین<sup>1</sup> (1875-1955) نتیجه‌های دقیق‌تری می‌دهد
#### 2. قانون اول نیوتن
- تکانۀ خطی یک جسم با **سرعت** و **جرم** آن **نسبت مستقیم** دارد و از رابطۀ زیر بدست می‌آید: 
$$p = m v$$
- $p:$ تکانۀ خطی
- $m:$ جرم جسم
- $v:$ سرعت جسم
- نکته: بر پایۀ تعریف، جسمِ در حال **سکون**، دارای تکانۀ خطی **صفر** است
- **قانون اول نیوتن، قانون اینرسی:** تا زمانی که جسمی تحت اثر یک نیروی برآیند قرار نگیرد، تکانۀ خطی جسم ثابت می‌ماند یا
  هرگاه هیچ نیروی برآیندی به جسمی وارد نشود، اگر جسم ساکن باشد، همواره ساکن می‌ماند و اگر در حال حرکت باشد، حرکتش یکنواخت است.
#### 3. سرعت و تندی
- تکانۀ یک جسم بر اساس سرعت آن تعیین می‌شود نه تندی آن
   پس **تکانه خطی کمیتی برداری** است
#### 4. قانون دوم نیوتن
- **قانون دوم نیوتن:** هرگاه جسمی تحت اثر نیروی برآیندی قرار گیرد، در جهت نیرو شتاب پیدا می‌کند و به حرکت در می‌آید.
- نیرو باعث افزایش سرعت و در نتیجه افزایش تکانۀ خطی می‌شود
- نکته: آهنگ تغییر تکانۀ خطی یک جسم با نیروی مؤثر بر جسم متناسب است
- حاصل ضرب جرم در شتاب برابر با **آهنگ تغییر تکانۀ خطی** جسم، یعنی **نیرو** است: 
$$F = m a$$
- $F:$ نیرو بر حسب نیوتن
- $m:$ جرم
- $a:$ شتاب
#### 5. رابطۀ نیرو با تکانۀ خطی
- نیوتن قبلی از فرمول فعلی قانون دوم، آن را به این شکل بیان کرد:
$$F = \frac{\Delta p}{\Delta t} = \frac{p_{2} - p_{1}}{t_{2} - t_{1}}$$
- $F:$ نیروی برآیند خارجی ایجاد کنندۀ تغییر در تکانۀ خطی جسم
- $\Delta t:$ بازۀ زمانی تغییر تکانه یا اثر نیرو
- $\Delta p:$ تغییرات تکانه
- آهنگ زمانی تغییر تکانۀ خطی یک جسم برابر با نیروی برآیند وارد به آن جسم است و در جهت نیرو قرار دارد.
#### 6. تکانۀ خطی و ضربه
- با توجه به معادلۀ تکانه و نیرو داریم: 
$$\Delta p = J \text{ (Impulse)} = F \Delta t = mv_{2} - mv_{1}$$
- $\Delta p:$ تغییرات تکانه یا همان **ضربه**
- $J:$ ضربه که با نماد $I$ هم نمایش داده می‌شود
- $F \Delta t:$ نیروی پخش شده در زمان یا نیروی اثر کرده در زمان
- ضربه یا تکانِ نیرویِ وارد شده به یک جسم، برابر تغییر تکانۀ خطی آن جسم است
- **ضربه** هم مانند تکانۀ خطی **کمیتی برداری** است
- در اکثر مواقع نیرو متغیر است، بنابراین بهتر است یک نیروی میانگین به نام $\bar{F}$ تعریف کرده و در معادلات از آن استفاده کنیم:
$$\Delta p = \bar{F} \Delta t = mv_{2} - mv_{1}$$

#### 7. لَختی و تکانۀ خطی
- لختی یا **اینرسی**<sup>2</sup> خاصیتی است که تمایل یک شئ در برابر **تغییر سرعت** را نشان می‌دهد
- خاصیت هر جرمی است که میل دارد حالت قبلی خودش را در حرکت یا سکون حفظ کند.
- تغییر در تکانۀ خطی یک شئ نیاز به انجام کار و وجود نیرو دارد
- ایزاک نیوتن، اولین کسی که مسئلۀ نیرو و اینرسی را مطرح کرد
#### 8. قانون سوم نیوتن
- نیروها همیشه به صورت **زوج نیروهای کنش-واکنش** وجود دارند
- هرگاه به جسمی نیرویی وارد شود، از سوی جسم هم یک نیرو در **مخالف جهت و با بزرگی برابر**، به عامل نیرو وارد می‌شود
- **نیروی کنش:** نیروی وارد شده به جسم
- **نیروی واکنش:** نیروی وارد شده از سوی جسم
- هر کدام از نیروهای کنش و واکنش، به دو جسم یا عامل **متفاوت** وارد می‌شوند
- هرگاه یکی از نیروها حذف شود، نیروی دیگر هم از بین خواهد رفت.
#### 9. یاداوری نمونه‌هایی از کاربرد قانون سوم نیوتن
1. راه‌رفتن: نیروی ما به زمین به سمت عقب، واکنش زمین به پای ما به سمت جلو
2. حرکت اسکی‌بازها، مانند راه‌رفتن فقط با چوب اسکی
3. حرکت ماشین، نیروی رو به عقب چرخ‌ها، نیروی رو به جلوی زمین به ماشین
4. فشار دادن پا در لبۀ استخر و حرکت رو به جلو روی آب به علت نیروی واکنش دیواره
5. حرکت موشک‌ها در هوا
6. پرواز کردن پرندگان
7. پارو زدن در قایق و . . .
#### 10. سه قانون نیوتن دربارۀ حرکت سفینۀ فضایی
- فرآیند سوختن در محفظۀ احتراق و نیروی وارد شده به سفینه (قانون سوم، کنش-واکنش)
- ایجاد نیرو و شتاب گرفتن موشک (قانون دوم، $F = ma$)
- خاموش شدن موتور، حرکت بدون تغییر در سرعت در فضای خلا (قانون اول، اینرسی)
#### 11. قانون پایستگی تکانۀ خطی
- با توجه به معادلۀ:
$$F = \frac{\Delta p}{\Delta t}$$
- **قانون پایستگی تکانۀ خطی:** هرگاه برآیند نیروهای خارجی وارد بر جسمی **صفر** باشدف تکانۀ خطی جسم **تغییری نمی‌کند**
- اگر **نیروی درونی** به دستگاه وارد شود، مثلا شلیک گلوله در تفنگ، یا حرکت موشک، تکانۀ خطی حالت قبلی خودش را حفظ می‌کند بدینگونه که:
  مثلا گلوله با نیرویی شلیک می‌شود و تفنگ هم در جهت مخالف سرعت می‌گیرد پس:
$$mv + MV = 0$$
$$mv = - MV$$
- $v, V:$ سرعت گلوله و تفنگ
- $m, M:$ جرم گلوله و تفنگ
---
1. Albert Einstein
2. Inertia
---

### فصل پنجم - گرانش و نسبیت - Gravitation and Relativity
- ایزاک نیوتن، اثر گرانشی را به صورت نیروی جاذبۀ میان جرم اشیا توصیف کرد. نظریه‌های نسبیت اینشتین مفهومی را بیان می‌کنند که بر پایۀ آن، جرم اشیا سبب واپیچش شکل هندسی فاضای پیرامون خود می‌شود.
#### 1. نیروی گرانشی
- تمام اجسام به دلیل **جرم** همدیگر را جذب می‌کنند
- نیوتن: با استفاده از قوانین یوهانس کپلر<sup>1</sup> (1571-1630) فهمید نیروی جاذبۀ گرانشی میان دو جسم با **حاصل ضرب جسم اجسام** نسبت **مستقیم** و با **مجذور فاصلۀ گرانیگاه‌**هایشان نسبت **عکس** دارد
- **قانون گرانش جهانی نیوتن (1687):** 
$$F = G \frac{m_{1} m_{2}}{r^2}$$
- $F:$ نیروی گرانشی
- $G:$ ثابت گرانش
- $m_{1}, m_{2}:$ جرم اجسام
- $r:$ فاصلۀ بین گرانیگاه‌های دو جسم
- ناتوانی نیوتن در بدست آوردن مقدار $G$
- بدست آوردن مقدار ثابت گرانش توسط هنری کاوندیش<sup>2</sup> (1731-1810) با استفاده از **ترازوی کاوندیش**
$$G =  6.67 × 10^{-11} (\frac{N.m^2}{kg^2})(\frac{m^3}{kg.s^2})$$
- نیروی گرانش در اجرام بسیار بزرگ قابل حس کردن است.
#### 2. جرم و وزن اجسام
- جرم با وزن جسم متناسب است اما با هم متفاوت‌اند
##### 1. جرم اجسام
- جرم: مقدار مادۀ تشکیل دهندۀ جسم
- نشان دهندۀ لَختی در برابر تغییر سرعت
- نیوتن: جرم مستقل از دما، سرعت، مکان یا وضعیت جسم، ثابت است
- نظریۀ نسبیت خاص اینشتین، سرعت بر جرم اثر گذار است
##### 2. وزن اجسام
- نیروی جسمی در فاصلۀ $r$ از مرکز زمین:
$$F = G\frac{m M_{e}}{r^2}$$
- وزن جسمی که در روی زمین قرار دارد:
$$F = W = G \frac{m M_{e}}{R^2}$$
- $W:$ وزن **حقیقی** جسم
- $R:$ شعاع زمین
- $M_{e}:$ جرم زمین
- **وزن:** نیروی جاذبۀ گرانشیِ وارده به جسم از طرف سیاره
- وزن، **کمیتی برداری** در جهت **مرکز** سیاره
- وزن یک جسم با فاصله تغییر می‌کند و می‌تواند نزدیک به **صفر** هم بشود که به آن **بی‌وزنی** می‌گوییم
- دو نتیجه در مورد جرم و وزن: 
###### 1. جرم یک خاصیتی ذاتی، ثابت و معیاری برای لختی انتقالی جسم است
###### 2. وزن یک جسم، نیروی جاذبۀ گرانشی وارد به جسم از سوی زمین است و بر حسب فاصله از مرکز تغییر می‌کند
##### 3. چگالی
- با جرم و وزن رابطه دارد
- خاصیتی بنیادی از هر ماده
- **چگالی:** چگالی یک ماده برابر است با جرم یکای حجم آن ماده
$$\rho = \frac{m}{V}$$
- $\rho:$ چگالی
- $m:$ جرم
- $V:$ حجم
- یکا در SI $kg/m^3$ است اما از $g/cm^3$ هم استفاده می‌شود
###### چگالی نسبی
- نسبت چگالی یک ماده به یک مادۀ مرجع (استاندارد) در دمای معین را، **چگالی نسبی** یا **وزن مخصوص** می‌نامند
$$d = \frac{\rho}{\rho'}$$
- $d:$ چگالی نسبی که کمیتی بدون واحد است
- $\rho:$ چگالی مادۀ مورد نظر
- $\rho':$ چگالی مادۀ مرجع
- مرجع چگالی نسبی **جامدات و مایعات**: آب در دمای $4 \degree C$
- مرجع چگالی نسبی **گازها**: هوا در دمای $0 \degree C$ و فشار $1 atm = 100,000 pa$
#### 3. میدان گرانشی
- بنا به معادلۀ $F = W = G \frac{m M_{e}}{R^2}$ و $W = mg$، نتیجه می‌گیریم: 
$$g = G \frac{M_{e}}{r^2}$$
- $g:$ میدان گرانشی یا جاذبۀ گرانشی در نقاط بیرون از زمین
- **میدان گرانشی:** نیرویی که از سوی زمین به جسمی به جرم یک کیلوگرم وارد می‌شود
- **شتاب جاذبۀ گرانشی:** شتابی که هر جسم رها شده در بالای زمین، با آن به سمت زمین سقوط می‌کند
- میدان گرانشی، کمیتی **برداری** و به سمت **مرکز** زمین
- یکای میدان گرانشی: $N/kg$
- یکای شتاب جاذبۀ گرانشی: $m/s^2$
- هر چه از زمین بالاتر می‌رویم، میدان گرانشیِ $g$ کمتر می‌شود
#### 4. شتاب گرانشی در درون زمین
- در درون زمین، میدان گرانشیِ $g$، تنها حاصل از جرم باقیمانده در شعاع داخلی است
- در مرکز زمین، به دلیل تقارن، اثرهای گرانشی جرم‌های دو طرف، یکدیگر را خنثی می‌کنند و **در مرکز زمین شتاب گرانشی صفر می‌شود**
- در **بیرون** و **روی** زمین، شتاب گرانش متناسب با **عکس مجذور فاصله از مرکز** و در **درون** زمین، متناسب با **فاصله از مرکز** زمین است
- مقدار $g$، در سطح زمین بیشترین مقدار را دارد
- زمان رفت در تونل فرضیِ قطریِ زمین، 84 دقیقه است

#### 5. سقوط آزاد اجسام
- **سقوط آزاد:** جسم از نقطه‌ای در **بالای** سطح زمین رها شود و توسط **نیروی گرانش** به سمت زمین شتاب پیدا کند
- نیروی واکنشی وارده اجسام به زمین، شتاب زیادی به دلیل جرم زیاد زمین، به آن نمی‌دهد
- شتاب گرانشی، به جرم جسم در حال سقوط بستگی ندارد، بلکه به مقاومت هوای آن بستگی دارد
#### 6. مقاومت هوا
- **مقاومت هوا:** نیرویی که به یک جسم در حال حرکت در هوا در خلاف جهت حرکت وارد می‌شود
- در **مسافت‌های کوتاه** در سقوط آزاد، مقاومت هوا، قابل صرف نظر است
- عوامل موثر بر مقدار نیروی مقاومت هوا:
	1. شکل جسم
	2. اندازۀ جسم
	3. سرعت جسم
	4. چگالی هوا
- مقاومت هوا به **مساحت** سطحی از جسم که **بر مسیر حرکت عمود است**، بستگی دارد
- جسمی که به طور **آزاد در هوا سقوط** می‌کند، به تدریج، **مقاومت هوا** در برابرش **افزایش**، **شتاب** حرکتش **کاهش** و **سرعتش** **افزایش** می‌یابد. **بیشترین سرعتی** که جسم در حین سقوط آزاد در هوا پیدا می‌کند و با همین سرعت به حرکت ادامه می‌دهد، **سرعت حد** نام دارد
- جسم هنگامی به **سرعت حد** می‌رسد که **مقاومت هوا با وزن** آن **برابر** شود
- **نکته:** پس از رسیدن جسم به سرعت حد، **انرژی جنبشی** جسم **ثابت** می‌ماند، اما انرژی **پتانسیل گرانشی** آن در حین نزدیک شدن به زمین رو به **کاهش** و **اتلاف به صورت گرما** است.
#### 7. بی‌وزنی
- جسمی که در میدان گرانشی **صفر** قرار دارد، **بی‌وزن** است
- نقطه‌ای در بین زمین و ماه وجود دارد که میدان‌های گرانشی به طور کامل یکدیگر را خنثی می‌کنند
#### 8. وزن حقیقی و وزن ظاهری یک جسم
- $W:$ وزن حقیقی
- $W':$ وزن ظاهری
- وزن ظاهری: وجود نیروی قائم دیگر بجز گرانش در هنگام اندازه‌گیری وزن جسم
- **وزن حقیقی:** بزرگی نیروی جاذبۀ وارد شده از سوی زمین
- **وزن ظاهری:** بزرگی نیروی عمودی وارد شده از سوی سطح اتکای جسم
$$W' = mg + ma = W(1 + \frac{a}{g})$$
- $a:$ هنگام **بالا** رفتن **مثبت** و هنگام **پایین** آمدن **منفی**
- هنگام سقوط آزاد: $a = -g$
#### 9. اینشتین و نظریۀ نسبیت
- نسبیت اینشتین: پیشگویی اتفاقات در سرعت‌های نزدیک به نور
- **نسبیت خاص:** (1905) هیچ چیز، حتی هیچ اطلاعات و پیامی، نمی‌تواند تندتر از سرعت نور حرکت کند
- نیوتن: اثر گرانشی با سرعت بی‌نهایت منتشر می‌شود (**غلط**)
- اینشتین: اثر گرانشی با سرعت نور منتشر می‌شود (**درست**)
- نسبیت عام: جرم ماده در فضای پیرامون خود، واپیچش ایجاد می‌کند و مسیر حرکت را خمیده می‌کند
- یک جسم در حال حرکت در فضای واپیچیده شده توسط یک جرم، صرفاً یک حرکت راست دارد
- چون نور جرم ندارد، قوانین نیوتن نمی‌تواند حرکت خمیدۀ نور تحت اثر گرانش را توصیف کنند
---
1. Johannes Kepler
2. Henry Cavendish
---

### فصل ششم - ماشین‌های ساده - Simple Machines
- هر وسیلۀ مکانیکی که بتواند انجام دادن کار را آسان کند، ماشین نامیده می‌شود. ساده‌ترین شکل‌های ماشین‌های مکانیکی، ماشین‌های ساده نام دارند. اهرم و سطح شیب‌دار نمونه‌هایی از ماشین‌های ساده‌اند.
#### 1. ماشین‌های مکانیکی
- **کاربرد**های ماشین‌های مکانیکی: 
	- **تبدیل کردن انرژی:** مولد الکتریکی (حرکتی به الکتریکی)، توربین بخار
	- **انتقال دادن انرژی:** انتقال انرژی از جایی به جای دیگر، میله‌ها، محورها، چرخ‌‌دنده‌ها
	- **چند برابر کردن نیرو:** نیرو را افزایش می‌دهند، سطح شیب‌دار
	- **چند برابر کردن سرعت:** سرعت را افزایش می‌دهند، برخی چرخ‌دنده‌ها
	- **تغییر دادن جهت نیرو:** جهت نیرو را عوض می‌کنند، قرقره‌ها
- در ماشین‌ها، کار انجام شدۀ **ورودی**، **هیچگاه** بیشتر از کار انجام شدۀ **خروجی** نمی‌شود
##### 1. وسایلی که نیرو را افزایش می‌دهند
- مقابله با نیرویی بزرگ، با نیرویی اندک
- اهرم، سطح شیب‌دار، قرقره‌های مرکب
##### 2. وسایلی که سرعت را افزایش می‌دهند
- یک جابه‌جایی کوچک، سبب یک جابه‌جایی بزرگ می‌شود
- اهرم، چرخ‌دنده، چرخ و محور
##### 3. وسایلی که جهت نیرو را تغییر می‌دهند
- اهرم، قرقرۀ ثابت
#### 2. مزیت مکانیکی
- $F_{i}:$ نیروی ورودی
- $s_{i}:$ جابه‌جایی نیروی ورودی
- $W_{i}:$ کار ورودی
- $F_{o}:$ نیروی خروجی
- $s_{o}:$ جابه‌جایی نیروی خروجی
- $W_{o}:$ کار خروجی
- در صورت نبود اصطکاک داریم:
$$W_{i} = F_{i} s_{i}$$
$$W_{o} = F_{o} s_{o}$$
- و می‌توان نوشت:
$$W_{i} = W_{o} \Longrightarrow F_{i} s_{i} = F_{o} s_{o}$$
- که در نتیجه داریم: 
$$\frac{F_{o}}{F_{i}} = \frac{s_{i}}{s_{o}}$$
- برای یک ماشین، نسبت $F_{o} / F_{i}$ معیاری برای **مزیت مکانیکی** و توانایی افزایش نیرو است.
- در صورت **وجود اصطکاک**، معادلات بالا به شکل زیر می‌شوند:
$$W_{i} > W_{o} \Longrightarrow F_{i} s_{i} > F_{o} s_{o} \Longrightarrow \frac{F_{o}}{F_{i}} < \frac{s_{i}}{s_{o}}$$
##### 1. مزیت مکانیکی آرمانی
- نسبت $s_{i} / s_{o}$ را مزیت مکانیکی **آرمانی** یا **نظری** یا **ایده‌آل** می‌نامند:
$$IMA = \frac{s_{i}}{s_{o}}$$
- $IMA:$ مزیت مکانیکی ایده‌آل
##### 2. مزیت مکانیکی واقعی
- نسبت $F_{o} / F_{i}$ را مزیت مکانیکی **واقعی** یا **عملی** می‌نامند:
$$AMA = \frac{F_{o}}{F_{i}}$$
- $AMA:$ مزیت مکانیکی واقعی
#### 3. بازده ماشین‌های مکانیکی
- در یک ماشین، به دلیل وجود اصطکاک، مزیت مکانیکی از مزیت مکانیکی ایده‌آل کمتر است
$$IMA > AMA$$
- $IMA:$ مزیت مکانیکی ایده‌آل
- $AMA:$ مزیت مکانیکی واقعی
- بازده یک ماشین برابر است با نسبت کار خروجی به کار ورودی:
$$e = \frac{W_{o}}{W_{i}}$$
$$e = \frac{F_{o} s_{o}}{F_{i} s_{i}} = \frac{F_{o} / F_{i}}{s_{i} / s_{o}}$$
- با توجه به معادلۀ بالا داریم:
$$e = \frac{\text{Actual Mechanical Advantage}}{\text{Ideal Mechanical Advantage}} = \frac{AMA}{IMA}$$
$$e = \frac{AMA}{IMA} \Longrightarrow AMA = e IMA$$
- معادلۀ بالا نشان می‌دهد که **بازده** یک ماشین برابر **نسبت مزیت مکانیکی واقعی به مزیت مکانیکی ایده‌آل** است.
#### 4. انواع ماشین‌های ساده
- ساده‌ترین شکل ماشین‌ها
- سه نوع اصلی ماشین‌های ساده:
	- اهرم ساده
	- سطح شیب‌دار
	- پرس هیدرولیکی
#### 5. ماشین‌های سادۀ نوع اهرم
##### 1. اهرم
- $F_{i}:$ نیروی محرک
- $F_{o}:$ نیروی بار یا نیروی مقاومت
- $d_{i}:$ بازوی محرک
- $d_{o}:$ بازوی مقاومت
- $O:$ نقطۀ اتکا یا تکیه‌گاه
- برای حرکت با سرعت ثابت اهرم، باید گشتاور محرک با گشتاور مقاوم برابر باشد
- **گشتاور نیرو:** حاصل ضرب نیرو در بازو
$$\tau  = r × F$$
- بنابراین می‌توان نوشت:
$$F_{o} d_{o} = F_{i} d_{i}$$
$$\frac{F_{o}}{F_{i}} = \frac{d_{i}}{d_{o}}$$
- در نتیجه:
$$IMA \text{ (lever)} = \frac{d_{i}}{d_{o}}$$
$$AMA \text{ (lever)} = \frac{F_{o}}{F_{i}}$$
- **اهرم مضاعف:** دستگاهی متشکل از دو اهرم ساده که به یک تیکه‌گاه متصل باشند.
##### 2. انواع اهرم‌ها
- تقسیم‌بندی بر اساس اینکه نیروهای محرک و مقاوم، و تکیه‌گاه، در چه مکانی نسبت به یکدیگر قرار داشته باشند.
###### 1. اهرم نوع اول
- **تکیه‌گاه در وسط**
- افزایش دهندۀ نیرو یا سرعت
- قیچی، انبردست، اهرم ساده و . . .
###### 1. اهرم نوع دوم
- **نیروی مقاوم در وسط**
- افزایش دهندۀ نیرو
- فندق شکن، فرغون و . . .
###### 1. اهرم نوع سوم
- **نیروی محرک در وسط**
- افزایش دهندۀ سرعت
- انبر یا پنس و . . .
##### 3. قرقرۀ ثابت
- فرض بر اینکه طول طناب ثابت است
- نیروی کشش نخ در تمام طول طناب ثابت است.
- فقط جهت نیرو تغییر می‌کند:
$$s_{i} = s_{o}$$
$$IMA \text{ (fixed reel)} = \frac{s_{i}}{s_{o}} = 1$$
- اما در واقعیت به دلیل اصطکاک، مزیت مکانیکی واقعی کمتر از 1 است
##### 4. قرقرۀ متحرک
$$s_{o} = s_{i} / 2$$
- پس در نتیجه داریم:
$$IMA \text{ (moving reel)} = \frac{s_{i}}{s_{o}} = 2$$
##### 5. دستگاه قرقرۀ مرکب
- در دستگاه قرقرۀ مرکب، که در آن از **یک ریسمان** سراسری استفاده می‌شود، مزیت مکانیکی آرمانی برابر است با **تعداد** رشته ریسمان‌هایی که **نیروی بار** را تحمل می‌کنند.
$$IMA \text{ (Compound pulley machine)} = n$$
- $n:$ تعداد رشته ریسمان‌هایی که نیروی بار را تحمل می‌کنند
##### 6. ماشین چرخ و محور
- نام دیگر: چرخ چاه
- این دستگاه شامل یک چرخ بزرگ و یک محور کوچک است
- مثال: پیچ‌گوشتی
- البته باید این را در نظر داشت که نیروی محرک می‌تواند به چرخ یا محور وارد شود
- مثال: چرخ دوچرخه
- مزیت مکانیکی ایده‌آل با نسبت جابه‌جایی نیروی محرک به نیروی مقاوم به دست می‌آید:
$$s_{i} = 2 \pi r_{i}$$
$$s_{o} = 2 \pi r_{o}$$
$$IMA \text{ (Wheel and axle)} = \frac{s_{i}}{s_{o}} = \frac{r_{i}}{r_{o}}$$
#### 6. ماشین‌های سادۀ نوع سطح شیب‌دار
##### 1. سطح شیب‌دار
- ساده‌ترین ماشین
- یه تخته که یک سرش بالاتر از سر دیگر قرار گرفته است
- در صورت نبود اصطکاک داریم:
$$F_{o} = mg$$
$$F_{i} = mg \sin \theta$$
$$h = s_{i} \sin \theta$$
$$IMA \text{ (Inclined surface)} = \frac{s_{i}}{h} = \frac{s_{i}}{s_{i} \sin \theta} = \frac{1}{\sin \theta}$$
- $h:$ ارتفاع بالا رفته
- چون $\sin \theta \le 1$، پس مزیت مکانیکی سطح شیب‌دار، **همیشه بیشتر از 1** است.
##### 2. گُوِه
- تلاقی دو سطح شیب‌دار با زاویۀ نسبتا کم
- یک کاربرد: شکافتن تنۀ درخت، سنگ‌های بزرگ
- هنگام نیرو وارد کردن به گُوِه، نیرویی **عمود بر سطوح شیب‌دار** به جسم وارد می‌شود
$$IMA \text{ (Wedge)} = \frac{s_{i}}{s_{o}} = \frac{l}{t}$$
- $s_{i}:$ جابه‌جایی نیروی محرک در راستای عمود بر سطح گُوِه
- $s_{o}:$میزان فاصلۀ شکافته شده در سطح توسط گُوِه
- $l:$ طول گُوِه
- $t:$ پهنای قاعدۀ گُوِه
- مثال: تبر، تیشه، چاقو و . . . 
##### 3. پیچ
- **گام پیچ:** فاصلۀ دو برآمدگی یا فرورفتگی
- **گام پیچ:** میزان پیشروی نوک پیچ در هنگام یک دور کامل چرخیدن پیچ: $p$
- اغلب پیچ‌ها **ساعتگرد** یا **راستگرد**، بعضی‌ها بسته به نیاز، **پادساعتگرد** یا **چپگرد**
- نمونه: پیچ، پره‌های فن
##### 4. جک پیچی
- استفاده در بالا بردن اجسام بسیار سنگین
$$s_{i} = 2 \pi r$$
- $s_{i}:$ جابه‌جایی نیروی محرک
- $r:$ فاصلۀ اثر نیروی محرک تا مرکز جک پیچی یا خود پیچ
$$s_{o} = p$$
$$IMA \text{ (screw and screw jack)} = \frac{s_{i}}{s_{o}} = \frac{2 \pi r}{p}$$
### فصل هفتم - چرخ‌ها، محورها و چرخ‌دنده‌ها - Wheels, Axels and Gearwheels
- چرخ‌ها، ماشین‌هایی ساده‌اند. چرخ، استوانۀ کوتاه باربَرداری است که به طور عمودی بر یک محور میله‌ای شکل می‌چرخد. قطارهای دنده، شامل دو یا چند چرخ‌دنده هستند که دندانه‌های آن‌ها با هم درگیر می‌شوند. این قطارها، گشتاور نیرو را از جایی به جای دیگر منتقل می‌کنند و می‌توانند سرعت چرخش را تغییر دهند.
#### 1. پیشینۀ کاربرد چرخ‌ها
- قبل از 6000 سال پیش، حرکت اجسام با سورتمه
- بعد از آن، شروع به تولید چرخ و محورهایی از جنس تنۀ درختان در بین‌النهرین
#### 2. گسترش فناوری ساخت چرخ
- 4000 سال پیش، رومیان، ساخت چرخ‌های پره‌ای با آهن و چوب که بسیار سبک‌تر بودند
- درست کردن تایر<sup>1</sup>های فلزی توسط رومیان برای کاهش فرسایش چرخ
- امروزه، تایرهای لاستیکی که سواری راحتی را ارائه می‌دهند (1845)
#### 3. چرخ‌ها و اهرم‌های گردان
- هرچه گشتاور نیرو بیشتر باشد، اثر چرخانندگی نیرو بیشتر است.
#### 4. چرخ‌دنده‌ها
- **چرخ‌دنده:** چرخی که از کناره‌های آن دندانه‌هایی بیرون زده باشد
- **قطار دنده:** مجموعه‌ای از دو یا چند چرخ دنده که به طور مستقیم با هم درگیر شده باشند
- تونایی‌های قطار دنده، از محور ورودی به محور خروجی:
	- تغییر جهت حرکت
	- تغییر سرعت
	- تغییر راستای حرکت
	- تغییر گشتاور
- انواع چرخ‌دنده:
	- چرخ‌دندۀ صاف
	- چرخ‌دندۀ مخروطی
	- چرخ‌دندۀ حلزونی
	- مارپیچ درون دنده‌ای

#### 5. سرعت چرخش در چرخ‌دنده‌ها
- دو چرخ‌دندۀ درگیر به طور مستقیم، به صورت **ناهمسو** می‌چرخند.
- سرعت چرخش یک چرخ‌دنده: تعداد **دور چرخش در هر دقیقه** (rpm<sup>2</sup>)
- سرعت نسبی دو چرخ‌دنده به تعداد دندانه‌ها بستگی دارد.
$$IMA \text{ (gear wheel)} = \frac{N_{o}}{N_{i}} = n_{g}$$
- $N_{i}:$ تعداد دنده‌های چرخ‌دندۀ محرک یا ورودی
- $N_{o}:$ تعداد دنده‌های چرخ‌دندۀ مقاوم یا خروجی
- $n_{g}:$ نسبت سرعت‌های چرخش
#### 6. چرخ‌دنده‌ها و زنجیرها
- دو چرخ‌دندۀ درگیر شده از طریق زنجیر، به طور **همسو** می‌چرخند
- در چرخ‌دنده و زنجیر هم نسبت سرعت به **تعداد دنده‌ها بستگی دارد**
#### 7. ماشین‌ها انتقال گشتاور نیرو
- یکی از ماشین‌های انتقال گشتاور نیرو، قرقره و تسمه است
$$IMA \text{ (belt machine)} = \frac{r_{o}T}{r_{i}T} = \frac{r_{o}}{r_{i}} = \frac{2 \pi r_{o}}{2 \pi r_{i}} = n_{b}$$
- $r_{i}:$ شعاع قرقرۀ محرک
- $r_{o}:$ شعاع قرقرۀ مقاوم
- $T:$ نیروی کشش تسمه
- $n_{b}:$  نسبت سرعت‌های چرخش
---
1. tire
2. revolutions per minute
---
### فصل هشتم - اصطکاک - Friction
- اصطکاک نیرویی است که در سوی مخالف حرکت یک سطح در حال تماس با سطح دیگر اثر می‌کند. این نیرو در حین ابراز مقاومت در برابر حرکت سبب تغییر یافتن انرژی جنبشی به گرما می‌شود.
#### 1. آشنایی با اصطکاک
- هرگاه جسمی روی یک سطح ناصاف، یا محیط گرانرو (محیط چسبنده) مانند آب یا هوا حرکت کند، نیرویی  در برابر این حرکت مقاومت می‌کند که **نیروی اصطکاک** یا **نیروی مالش** نام دارد.
- مثال: ورود شاتل ناسا و برخورد مولکول‌های هوا و داغ شدن سفینه تا دمای $1500 \degree C$
- اصطکاک می‌تواند **مفید یا مضر** باشد مانند راه رفتن (مفید) یا اصطکاک اجزای یک ماشین (مضر)
- استفاده از مواد روان‌ساز برای کاهش اصطکاک
- اصطکاک به جنس و میزان صیقلی بودن سطوح بستگی دارد
#### 2. انواع اصطکاک
- دسته‌بندی برای اصطکاک میان اجسام **جامد:**
##### 1. اصطکاک ایستایی
- موقعی که اصطکاک مانع از حرکت نسبی اجسام می‌شود
$$F = f_{s}$$
- $F:$ نیروی وارد شده به جسم که می‌تواند وزن یا نیروی دیگری باشد
- $f_{s}:$ نیروی اصطکاک ایستایی
- **حد اصطکاک ایستایی یا نیروی بیشینۀ اصطکاک ایستایی ($f_{s, max}$):** بیشترین نیروی اصطکاک ایستایی که درست قبل از حرکت کردن جسم وجود دارد. این نیرو متناسب با **نیروی عمودی** وارد شده از **سطح اتکا** به جسم است
##### 2. اصطکاک جنبشی
- هنگامی که سطح‌‌های درحال تماس، **نسبت به هم حرکت کنند.**
- اصطکاک جنبشی همواره از بیشینۀ اصطکاک ایستایی کمتر است.
$$f_{k} < f_{s, max}$$
- $f_{k}:$ اصطکاک جنبشی
- بعد از حرکت، جسم با این معادله شتاب پیدا می‌کند:
$$F - f_{k} = ma$$
- $F = f_{k} \Longrightarrow a = 0$
- در معادلۀ بالا، اگر $F$ حذف شود، جسمِ درحال حرکت، با شتاب منفی، و حرکت کُند شونده، ادامۀ مسیر می‌دهد تا آن زمان که به طور کامل بایستد.
##### 3. اصطکاک غلتشی
- هنگامی که جسمی درحال حرکت روی جسم دیگر، **درحال چرخش باشد**
- **نقطۀ تماس** سطح چرخنده روی سطح دیگر **ثابت** است.
- تحلیل پیچیده دارد
- با تغییر شکل اندکی برای جسم چرخنده همراه است.
#### 3. ضریب‌های اصطکاک
$$f_{s} \le \mu_{s} N$$
- $\mu_{s}:$ مقداری ثابت و بدون بُعد که **ضریب اصطکاک ایستایی** نام دارد
- **علامت مساوی** برای زمانی است که جسم در آستانۀ حرکت است.
- **علامت نامساوی** برای زمانی است که جسم هنوز حرکت نکرده است.
- در این حالت که جسم در لحظه‌ای است که می‌خواهد حرکت کند، داریم:
$$f_{s} = f_{s, max} = \mu_{s} N$$
- اصطکاک جنبشی میان دو سطح، به صورت ناهمسو عمل می‌کند:
$$f_{k} = \mu_{k} N$$
- $\mu_{k}:$ **ضریب اصطکاک جنبشی** که یک مقدار ثابت و بدون بُعد است
- نکته: در فلزات، نیروی اصطکاک تقریبا مستقل از مساحت بین دو فلز درگیر است.
- ضرایب اصطکاک به جنس دو سطح بستگی دارند.
- به صورت کلی، ضریب اصطکاک ایستایی از جنبشی بیشتر است یعنی: $\mu_{s} > \mu_{k}$
- فرمول‌های بالا به صورت قطعی جوابگو نیستند و در سرعت‌های بالا، ممکن است ضرایب تغییر کنند.
#### 4. روشن کردن آتش با استفاده از خاصیت اصطکاک
- روشن کردن آتش با دو قطعه چوب و چرخاندن و ایجاد اصطکاک برای روشن کردن آتش
- روشن کردن آتش با کبریت
#### 5. لغزش و غلتش در حرکت دادن بار
- اول: استفاده از سورتمه برای بارها
- دوم: به کار بردن تنه‌های درخت برای غلتاندن بار روی زمین
- سوم: حدود 5500 سال پیش، اختراع چرخ و محور
#### 6. یاتاقان‌ها
- یاتاقان‌ها وسایلی هستند که با استفاده از آن‌ها می‌توان قسمت‌های محرک یک ماشین را با کمترین اصطکاک به هم تکیه داد.
- برخی یاتاقان‌ها **محور ثابت و حلقۀ محرک** دارند و برخی دیگر **حلقۀ ثابت و محور محرک**.
- یاتاقان‌ها به طور کلی شامل یک حلقۀ درونی و یک حلقۀ درونی از فلز هستند.
- در یاتاقان‌های **ساچمه‌ای** (بلبرینگ<sup>1</sup>)، ساچمه‌های فولادی بین دو حلقه حرکت می‌کنند.
- در یاتاقان‌‎های **غلتک‌دار** (رولر برینگ<sup>2</sup>)، استوانه‌های فولادی بین دو حلقه حرکت می‌کنند.
- یاتاقان‌های با کیفیت می‌توانند اصطکاک را تا زیر **1%** کاهش دهند.
#### 7. کاهش دادن اصطکاک با مواد روان‌ساز
- مواد روان‌ساز، یک **لایۀ نازک** بین دو قطعۀ به وجود می‌آورند که اصطکاک را کاهش می‌دهد.
- **روغن و مشتقات نفتی** نمونه‌هایی از مواد روان‌ساز هستند
- در ماشین‌های با سرعت بالا، از **هوای فشرده** نیز استفاده می‌شود
#### 8. افزایش دادن اصطکاک برای کُند کردن حرکت
- افزایش اصطکاک برای کُند کردن حرکت یک ماشین
- ترمز گرفتن خودرو با استفاده از **لنت ترمز**
- هنگام کاهش سرعت یک ماشین، **تبدیل انرژی جنبشی** ماشین به **انرژی گرمایی**
- انتقال انرژی گرمایی دیسک ترمز به هوای اطراف دیسک و خنک‌تر شدن دیسک
---
1. ball bearings
2. roller bearings
---
### فصل نهم - شاره‌ها و فشار شاره‌ها - Fluids and Fluid Pressure
- مایعات و گازها موادی را تشکیل می‌دهند که شاره نامیده می‌شوند، زیرا این مواد  توانایی آن را دارند که به آسانی از جایی به جای دیگر جاری شوند. گاهی اوقات، گرده‌های نرم، مانند آرد یا سیمان هم می‌توانند مانند شاره‌ها رفتار کنند. فشار در اثر وارد کردن نیرو به یک سطح به وجود می‌آید. گازها، برخلاف مایعات و جامدات، به آسانی فشرده می‌شوند و هرگاه حجم یک گاز را کاهش دهیم، فشارش افزایش می‌یابد.
#### 1. شاره‌ها
- ماده در حالت **عادی**: **جامد**، **مایع**، **گاز**
- مایع و گاز: شاره یا سیّال
- شاره‌ها توانایی **جاری شدن** دارند چون نیروی بین مولکولی ضعیفی دارند
- شاره‌ها **شکل ثابتی ندارند**
- جامدات شکل ثابتی دارند چون نیروی بین مولکولی قوی‌تری دارند
- مباحثی که مربوط به **شاره‌های ساکن** است، **استاتیک شاره‌ها** نام دارند.
#### 2. شارش گازها
- گازها از جاهای با فشار بالا نسبت به جاهای با فشار پایین جاری می‌شوند.
- از دیدگاه درشت‌بینی، **گازها حجم و شکل ثابتی ندارند**
- باد، ناشی از اختلاف فشار در جوّ زمین
- **فشار** یک گاز از برخورد مولکول‌ها به دیوارهای مخزن حاوی گاز ناشی می‌شود.
- وقتی گاز را فشرده می‌کنیم، تعداد برخوردها بیشتر شده و فشار نیز بیشتر می‌شود
- مایعات و جامدات امکان فشرده شدن مانند گازها را ندارند.
#### 3. شارش مایعات
- مایعات، چگال‌تر از گازها
- نیروی جاذبه، علت شارش آن‌ها به سمت نقاط پایین‌تر
- **گرانروی:** سرعت جاری شدن مایع که به دما و نیروهای بین مولکولی آن بستگی دارد
- از دیدگاه درشت‌بینی، مایعات حجم ثابت و شکل متغییری دارند.
- به طور کلی، نیروی اصطکاک در مایعات که به دلیل گرانروی آن‌‎هاست، مایعات درحال شارش را کُندتر و در نتیجه **دمای مایع** اندکی **افزایش** می‌یابد.
#### 4. شارش جامدات
- جامداتِ با توانایی شارش، گردهایی مانند **سیمان** و **آرد**
- هرگاه هوا بین ذرات نرم گَرد وَزیدن کُنَد، اصطکاک بین آن‌ها کاهش یافته و ذرات شارش می‌کنند
- **بستر سیال**: زمانی که ذرات گرد معلق شده و می‌توانند مانند یک گاز یا مایع شارش کنند.
- از دیدگاه درشت‌بینی، جامدات شکل و حجم ثابتی دارند.
#### 5. فشار
- **نیروی عمودی وارد شده بر یکای مساحت یک سطح را فشار می‌نامند**
$$P = \frac{F}{A}$$
- $P:$ فشار
- $F:$ نیروی عمودی وارد شده به سطح
- $A:$ مساحت سطح
- یکای فشار در سیستم SI، پاسکال با نماد $Pa$ است
- یک پاسکال برابر است با نیروی یک نیوتنی وارد شده به سطحی به مساحت یک مترمربع
- یکای دیگر فشار: نیوتن بر مترمربع $\frac{N}{m^2}$
- فشار جوّ در کنار دریا: $101300 Pa$
#### 6. فشار شاره‌ها
- نیروی وارد شده به شاره‌ها با نیروی وارده شده به جامدات تفاومت بسیار دارد.
- شاره‌ها نیرو را فقط در مرزهای محصور تحمل می‌کنند و در غیر این صورت تغییر شکل می‌دهند
- نیروهای وارد شده از شاره به دیوارۀ ظرف همیشه به صورت **عمود** بر دیواره‌ها اثر می‌کند
- شاره‌ها در **همه سو** فشار وارد می‌کنند
#### 7. محاسبۀ فشار شاره‌ها
- شاره‌ها با **افزایش** یافتن **عمق**، فشار بیشتری وارد می‌کنند
- فشار مایع در هر نقطه حاصل از نیروی وزن مایع قرار گرفته در بالای آن نقطه است
- **هرگاه مساحت ته چند ظرف حاوی مایع به شکل‌های مختلف یکسان باشد، نیروی کل وارد شده بر ته هر یک از ظرف ها یکسان است و به شکل ظرف ها بستگی ندارد**
- در هر عمقی از شاره، فشار در همۀ جهات **یکسان** است.
- نیروی وزن شاره در ارتفاعی مشخص:
$$W = mg = \rho Vg = \rho gAh$$
- با توجه به معادلۀ اصلی فشار، فشار مایع در عمق h در درون مایع چنین بدست می‌آید:
$$P = \frac{\rho gAh}{A} = \rho gh$$
- $g:$ شتاب گرانشی
- $\rho:$ چگالی مایع
- $h:$ ارتفاع از سطح آزاد مایع
- فشار در هر نقطه از مایع، با **چگالی** مایع و **عمق** آن نقطه نسبت به **سطح آزاد** مایع **متناسب** است
#### 8. اندازه‌گیری فشار
$$P = \rho gh + P_{0}$$
- $P:$ فشار مطلق
- $\rho gh:$ فشار پیمانه‌ای
- $P_{0}:$ فشار جوّ
- فشار جوّ در کنار دریا = 1 اتمسفر (1atm)
- وسیلۀ اندازه گیری فشار گاز: **فشارسنج لوله-باز**
- دارای یک **لولۀ U-شکل** حاوی **جیوه**
- اختلاف ارتفاع دو سطح جیوه، نشان دهندۀ اختلاف فشار یا همان فشار پیمانه‌ای
- اندازه‌گیری فشار جوّ با استفاده از **جوّسنج جیوه‌ای** که توسط **اوانجلیسا توریچلی**<sup>1</sup> درست شد
- فشار جو = $P_{0} = 101.3 × 10^3 Pa = 101.3 kPa = 1 atm = 76 cm-Hg$
#### 9. اصل پاسکال
- **اصل پاسکال:** فشار خارجی وارد شده بر یک شارۀ ساکن محصور در یک ظرف، به طور یکنواخت و بدون کاهش یافتن به تمام اجزاء شاره دیواره‌های ظرف منتقل می‌شود.
##### 1. پرس هیدرولیکی
- نوعی ماشین ساده که با اصل پاسکال کار می‌کند
- چون فشار خروجی با فشار ورودی برابر است داریم:
$$\frac{F_{i}}{A_{i}} = \frac{F_{o}}{A_{o}}$$
- $F_{i}, F_{o}:$ نیروهای ورودی و خروجی
- $A_{i}, A_{o}:$ مساحت دو سطح نیروهای اعمال شده
$$IMA \text{ (hydraulic press)} = \frac{F_{o}}{F_{i}} = \frac{A_{o}}{A_{i}}$$
##### 2. ماشین حفاری
- ماشینی که با روش پرس هیدرولیکی، با استفاده از پمپ کردن روغن، اجسام سنگین را بلند می‌کند
#### 10. اصل ارشیمدس
- اجسام غوطه‌ور در آب، وزنشان کاهش پیدا می‌کند
- از سوی آب، به جسم یک نیروی رو به بالا وارد می‌شود
- **ارشمیدس**<sup>2</sup>، بررسی نیروی شناوری
- **اصل ارشمیدس:** هرگاه تمام یا بخشی از یک جسم در شاره‌ای فرو رود، از سوی شاره یک نیروی رو به بالا که برابر با وزن شارۀ جابه‌جا شده است، به جسم وارد می‌شود
- **نیروی شناوری برابر با وزن شارۀ جابه‌جا شده است**
##### 1. وزن ظاهری یک جسم در درون مایعات
$$W' = W - F_{B}$$
- $W':$ وزن ظاهری جسم در درون مایع
- $W:$ وزن واقعی جسم
- $F_{B}:$ نیروی شناوری
$$W'= W(1 - \frac{F_{B}}{W}) = W(1 - \frac{\rho' Vg}{\rho Vg})$$
$$\Longrightarrow W' = W(1 - \frac{\rho'}{\rho}) = W(1 - \frac{1}{d})$$
- $W':$ وزن ظاهری جسم در درون مایع
- $d = \frac{\rho}{\rho'}:$ چگالی نسبی جسم نسبت به مایع
- $d > 1:$ وزن ظاهری مثبت و رو به پایین
- $d = 1:$ وزن ظاهری 0 و معلق بودن
- $d < 1:$ وزن ظاهری منفی و رو به بالا و در نتیجه شناوری جسم
##### 2. شتاب گرانش یک جسم در درون مایع
$$g' = g(1 - \frac{1}{d})$$
- $g':$ شتاب گرانش ظاهری
- $d > 1:$ شتاب حرکت، تندکننده
- $d = 1:$ حرکت یکنواخت در درون مایع
- $d < 1:$ شتاب حرکت، کندکننده
#### 11. شاره‌های جاری
- فرض بر تراکم ناپذیری شاره‌ها در شاره‌های جاری
- فرض بر ناچیز بودن اصطکاک
- **آهنگ شارش شاره** عبارت است از حجم شاره‌ای که در یکای زمان، از مقطع معینی از یک لولۀ جریان می‌گذرد.
#### 12. معادلۀ پیوستگی
- حجم مایعی که از یک مقطع، در واحد زمان می‌گذرد عبارت است از:
$$V = Avt$$
- $V:$ حجم شاره
- $A:$ سططح مقطع
- $v:$ سرعت
- $t:$ زمان
- پس آهنگ شارش عبارت است از:
$$R = \frac{V}{t} = \frac{Avt}{t} = Av$$
- $R:$ آهنگ شارش
- یکای آهنگ شارش عبارت است از **متر مکعب بر ثانیه** ($m^3 / s$)
- در هر مقطع از لوله، R مقدار ثابتی خواهد داشت یعنی: (**معادلۀ پیوستگی**)
$$R = A_{1}v_{1} = A_{2}v_{2} = \text{constant value}$$
- مفهوم عبارت بالا این است که حاصل ضرب مساحت مقطع لولۀ جریان در سرعت شاره، مقداری ثابت است، به عبارت دیگر، **در یک لولۀ جریان، هر مقطع لوله تنگ‌تر باشد، سرعت شاره بیشتر است.**
#### 13. معادلۀ برنولی
- رابطۀ بین فشار و سرعت حرکت شاره
- **مجموع فشارها در یک مقطع برابر مجموع فشارها در مقطع دیگر است**
- **مجموع فشارها در تمام مقاطع، مقداری ثابت است**
$$P_{1} + \rho' g h_{1} + \frac{1}{2} \rho' v_{1}^{2} = P_{2} + \rho' g h_{2} + \frac{1}{2} \rho' v_{2}^{2}$$
- یا در صورت کلی می‌توان نوشت (**معادلۀ برنولی**):
$$P + \rho' gh + \frac{1}{2} \rho' v^2 = \text{constant value}$$
- معادلۀ برنولی، توسط دانیل برنولی<sup>3</sup> در سال 1738 میلادی ارائه شد.
- $P + \rho'gh:$ **فشار استاتیک**
- $\frac{1}{2} \rho' v^2:$ **فشار دینامیک**
- اگر در یک لوله، $h_{1} = h_{2}$ باشد، داریم:
$$P_{1} + \frac{1}{2} \rho' v_{1}^{2} = P_{2} + \frac{1}{2} \rho' v_{2}^{2}$$
- پس **در یک نقطه از شاره، هرچه سرعت بیشتر باشد، فشار کمتر است**
- اصل کار نیروی برآر هواپیما و بالگرد
- **مثال:** زمانی که با ماشین، با سرعت زیاد از کنار یک تریلی طولانی عبور کنید، احتمال اینکه به علت کم شدن فشار هوای بین ماشین و تریلی، به سمت تریلی منحرف شده و با آن برخورد کنید، وجود دارد.
- **مفاهیم کلی فیزیک شاره‌ها**
	1. تنگ‌تر شدن یک لولۀ جریان موجب تندتر شدن حرکت شاره می‌شود
	2. بالا رفتن سرعت شاره موجب کاهش فشار می‌شود
	3. در هر نقطه از یک شاره که مقطع لولۀ جریان کوچک‌تر باشد، سرعت شاره بیشتر و فشار  شاره کمتر است


---
1. Evangelista Torricelli
2. Archimedes
3. Daniel Bernoulli
---
### فصل دهم - صوت - Sound
- صوت شامل ارتعاش‌هایی است که در یک محیط کشسان، مانند هوا یا آب، انتشار پیدا می‌کنند. این ارتعاش‌ها می‌توانند به وسیلۀ گوش جانوران، آشکار و شنیده شوند.
#### 1. ماهیت و تولید صوت
- موج صوتی: **موج مکانیکی طولی**
- ایجاد موج با نیرو واردن کردن به هوا که در نتیجه باعث تغییر فشار هوا می‌شود، پس صوتی که در هوا منتشر می‌شود، ناشی از **تغییرات فشار هوا در واحد زمان است**
- **صوت یک موج مکانیکی طولی است که در یک محیط کشسان انتشار پیدا می‌کند**
- **الزامات** وجود صوت:
	- چشمۀ ارتعاش مکانیکی
	- محیط کشسان
- **انواع چشمه‌های مرتعش:**
		1. **تار مرتعش:** مانند سیم‌های تار یا ویلن
		2. **ستون هوای مرتعش:** مانند لوله‌های صوتی سازهای بادی مثل نی و شیپور
		3. **ورق‌های مرتعش:** مانند سازهای کوبه‌ای مثل طبل
- بنابراین، صوت به وسیلۀ مادۀ مرتعش انتقال پیدا می‌کند
- اختلاف فشار در صحبت کردن یک فرد عادی = 10Pa
- در هنگام انتشار صوت، هر لایه از هوا، نسبت به موضع تعادلش، به ارتعاش در می‌آید
#### 2. انتشار صوت
- موج‌های صوتی، دارای انرژی مکانیکی به نام **انرژی صوتی** هستند
- این انرژی، در محیط کشسان، از فرستنده (چشمه) تا گیرنده، منتقل می‌شود
- پس **صوت در خلاء منتشر نمی‌شود**
- موج گسیل شده از یک چشمه، در همۀ راستاها به صورت **کروی** انتشار پیدا می‌کند
- هرچه **دامنۀ صوت** بزرگ‌تر باشد، **شدت صوت** بیشتر است
- شدت صوت با عکس مجذور فاصله از مرکز انتشار ($\frac{1}{r^2}$) متناسب است
- **محیط:** مادۀ انتشار دهندۀ صوت، که سرعت صوت به ویژگی‌های فیزیک آن بستگی دارد
#### 3. سرعت انتشار صوت
- سرعت انتشار موج‌های مکانیکی طولی، به خاصیت کشسانی محیط بستگی دارد
- در گازها، **خواص ترمودینامیکی گاز**، این سرعت را تعیین می‌کنند
- سرعت صوت در گازها به عوامل گوناگونی از جمله موارد زیر وابسته است:
	1. سرعت صوت با **جذر دمای مطلق گاز** نسبت مستقیم دارد ($\sqrt{K}$)
	2. سرعت صوت با جذر چگالی ($\rho$) گاز، نسبت معکوس دارد ($\frac{1}{\sqrt{\rho}}$)
#### 4. بازتاب و شکست صوت
- موج‌های صوتی در بازتاب و شکست، با موج‌های نوری از قوانین یکسانی پیروی می‌کنند
##### 1. بازتاب صوت
- هرگاه موج صوتی به محیطی برسند که نسبت به محیط اول غلیظ‌تر یا رقیق‌تر باشد، بخشی از امواج از روی سطح مشترک دو محیط بازتاب شده و بخشی دیگر در محیط دوم پیش می‌شوند
- اگر محیط دوم کاملا سخت باشد، تمام امواج بازتاب می‌شوند
##### 2. شکست صوت
- هرگاه موج‌های صوتی از محیطی وارد محیط دیگر شوند، **بسامد (فرکانس) آن‌ها ثابت** می‌ماند ولی **سرعت انتشار صوت** و در نتیجه **طول موج صوت** **تغییر** می‌کند.
- **بسامد موج:** عدۀ بارهایی که در هر ثانیه، موج به جابه‌جایی بیشینۀ خود می‌رسد (نماد: f)
- در اثر تغییر طول موج، زاویۀ انتشار آن نیز در محیط دوم نسبت به محیط اول تغییر می‌کند
#### 5. پژواک و موارد کاربر آن
#### 6. موج‌های فروصوتی و فراصوتی
#### 7. آشکار سازی صوت توسط جانوران
#### 8. مشخصات صوت
#### 9. تشدید
#### 10. زنش
#### 11. اثر دوپلر


---
1. 
### فصل یازدهم - ترازمندی و نیروهای چرخش‌دهنده - Balance and Turning Forces
### فصل دوازدهم - اجسام شناور و فرورو - Floating and Sinking Bodies
### فصل سیزدهم - اصول پرواز - Principles of Flight
### فصل چهاردهم - پرواز زبَر صوتی - Supersonic Flight
### پیوست‌ها - Appendices
### واژه‌نامه - Dictionary